Lygumos tėviškė su žemomis kalvelėmis lyg paminklais,
nors nežinia kam, joms tai geriau žinoti, bet nepasako.
Aš daug kartų klausiau, ir vėl klausiu, ir kiekvieną kartą jos tyli,
šypso tylėdamos ir šnara nesuprantama kalba žolių stiebais,
ilgomis saldžiomis smilgomis, kai ištrauki ir čiulpi,
jų stiebai minkšti ir trapūs, o paskui jau ne, sumedėję,
be skonio, gal tik su žolės skoniu, kurs smagus pažiūrėti,
o burnai jau ne. Šnara ir šnabžda krūmokšniais ir pelkėmis
ir retais miškų ežerais, vylingais ir gaivinančiais vandenimis,
gaivinančiais kūną ir kviečiančiais ir atstumiančiais
gilybių paslaptimi. Icchokas Meras. Striptizas. Baltos lankos, 2008, 286 p.